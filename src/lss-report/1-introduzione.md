# Introduzione

<!-- Parlare della consegna di progetto, cosa è stato aggiunto allo scopo di
integrare LSS. Panoramica molto generale; accenno alla licenza di progetto
(MIT) -->

Il progetto ScalaQuest si pone come obiettivo quello di realizzare un framework
per permettere l'implementazione di giochi del genere
**[Interactive Fiction](https://en.wikipedia.org/wiki/Interactive_fiction)**
(come ad esempio [Zork](https://en.wikipedia.org/wiki/Zork)), nei quali il
giocatore può utilizzare comandi di testo per influenzare l'ambiente e
proseguire nel gioco.

Esso dovrà in primis fornire una libreria, tale da permettere la **creazione di
storie giocabili** da utenti terzi, tramite un API facilmente accessibile.

Dovrà inoltre fornire una **piattaforma per l'esecuzione delle storie**, basata
su un'interfaccia da linea di comando. Questa permetterà ad utenti terzi di
interagire con le storie create precedentemente, modificando lo stato nel gioco
e avanzando man mano nella storia.

Il progetto è stato pensato per essere oggetto di esame in maniera mutuata per i
corsi di PPS e LSS. A tale scopo, fin dalla definizione delle fondamenta del
progetto si è posta particolare attenzione nell'adozione di una metodologia tale
da integrare le peculiarità di entrambi i corsi. Il report di PPS descrive
estensivamente gli aspetti relativi allo stesso corso, mentre nel report
corrente vengono approfonditi nel dettaglio gli aspetti inerenti al corso di
Laboratorio di Sistemi Software, tra cui:

- Il processo di sviluppo e di design, incentrato su un approccio di tipo Domain
  Driven;
- Le pratiche DevOps poste in atto.

In tutte le fasi il progetto è stato fortemente influenzato da questi aspetti,
al quale è stato dedicato un ammontare di ore di lavoro equivalente a quello di
PPS, considerando oltre alla mera implementazione anche il lavoro di
approfondimento e studio delle pratiche, in parte nuove per i membri del team.

## Codice sorgente e documentazione aggiuntiva

Complessivamente, i sorgenti di progetto consistono nell'insieme di repository
GitHub parte dell'[organizzazione ScalaQuest](https://github.com/scalaquest).

Tutti i sorgenti sono resi disponibile sotto **licenza MIT**, in quanto chiara,
breve e concisa. Non vengono poste particolari limitazioni riguardo la
consultazione e il riuso da parte di terzi del software fornito.

Ulteriori informazioni, documentazione e guide possono essere reperite a partire
dal [sito di progetto](https://scalaquest.github.io/PPS-19-ScalaQuest).
